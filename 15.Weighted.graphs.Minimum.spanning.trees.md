# Тегловни графи. Минимално покриващо дърво
- Тегловен граф наричаме граф G=(V,E) с тегловна функция w: E → R

- Нека G е неориентиран тегловен граф без примки. 
- Дефинираме 'тежест' за всяко покриващо дърво T на G: w(T) = ∑w(e)

## МПД-свойство
Нека имаме разбиване U,W на върховете в граф G=(V,E). Грубо казано, МПД-свойството гарантира, че ако
при строене на МПД изберем ребро с краища в U и W с минимална тежест, то няма да 'сбъркаме', т.е. с
такъв избор наистина можем след това да продължим да строим и накрая да получим МПД.

- Нека _G=(V,E), w:E→R_ е свързан тегловен граф,
- Ø ≠ U ⊂ V 
- E' са 'преходните' ребра: _E' = { (v1,v2) ∈ E: v1 ∈ U, v2 ∈ V\U }_
- _e_ е фиксирано най-леко преходно ребро: _e ∈ E': ∀e' ∈ E'(w(e) ≤ w(e'))_
Тогава ∃МПД T = (V, E'' ⊆ E): е ∈ E''.

Доказателство:
- Доп., че ∄МПД ∋ e.
    - Строим МПД _D = (V, E'' ⊂ E)_ (Гарантирано съществува - G е свързан граф)
    - _e ∉ E''_ ∧  D е МПД ⇒ в графа G' = (V, E'' ∪ { e }) има единствен прост цикъл.
    - Тъй като e от 'преходните' ребра участва в цикъла, то има друго 'преходно' ребро, което също участва в цикъла: _∃e' ∈ E' ∩ E''_
    - Разкъсваме простия цикъл, премахвайки това e' и разглеждаме резултата в нов граф _D' = (V, E'' ∪ { e } \ { e' })_.
        D' също е покриващо дърво, защото е свързан граф и сме го получили чрез премахване на единствения цикъл в G'.
    - Сравняваме теглата на D и D': _w(D') = w(D) + w(e) - w(e')_:
        - _w(e) - w(e') ≤ 0_, защото и двете са 'преходни', а _e_ е най-леко преходно ребро.
        - ⇒ _w(D') ≤ w(D)_.
    - Получихме, че D' е евтино поне колкото D:
        1. _w(D') < w(D)_: D' е по-евтино от D ⇒ D не е МПД. Противоречие.
        2. _w(D') = w(D)_: D' е също толкова евтино, колкото и D ⇒ D' е МПД. Но _D ∋ e_.
           Противоречие.
    - Противоречие и в двата случая ⇒ допускането е грешно: _¬ ∄МПД ∋ e_. Т.е. _∃МПД ∋ e_.
