# Крайни графи и мултиграфи

- **Неориентиран граф** се нарича наредената двока G = (V, E), където V е непразно множество от елементи, наричани *върхове*, а E е множество с елементи, наричани *ребра*.
- **Ребро** наричаме наредената двойка (u, v), където u,v ∈ V. В противен случай G не е валиден граф (дай пример). В неориентиран граф _∀u≠v ∈ V ((u,v) ∈ E → (v,u) ∈ E)_
- G = (V, E) е **ориентиран граф**, отново когато V е непразно множество от върхове и ∀(u,v) ∈ E (u ∈ V ∧ v ∈ V), но тук реброто (u,v) е различно от реброто (v,u), т.е. редът на върховете в реброто, или посоката на реброто, има значение.

- Неориентиран **мултиграф** е наредената тройка (V, E, f). Разликата с неориентирания 'моно'граф е свързващата функция f: E → N, която указва колко пъти реброто участва.
- Ориентиран **мултиграф** е @TODO.

- По конвенция в контекста на граф (V,E) броят на върховете и ребрата се означава съответно с n и m:
    - _n = |V|_, _m = |E|_.

Дефиниции за ребрата и върховете
--
- Два върха v1 и v2 са *съседни* ↔ _(v1, v2) ∈ E_.
- Казваме, че връх u е *инцидентен* с ребро (v1, v2) ↔ _u = v1 ∨ u = v2_
- *Примка* наричаме ребро, свързващо някой връх със самия него: _∀u (u,u) е примка_ 

- *Степен на връх*, според ориентираността на графа:
    - В неориентиран граф това е броят на ребрата, инцидентни с този връх:
        - _d(u) = |{(v1,v2) ∈ E: (u = v1) ∨ (u = v2)}|_
    - В ориентиран граф посоката на ребрата налага следното разграничаване:
        - Полустепен на входа: _d+(u) = |{ (w, u) ∈ E: w ∈ V }|_ - брой 'влизащи' ребра
        - Полустепен на изхода: _d-(u) = |{ (u, w) ∈ E: w ∈ V }|_ - брой 'излизащи' ребра

- *Изолиран* връх наричаме връх, от който не излизат ребра. 
    - Т.е. връх u е изолиран ↔ 
        - _d(u) = 0_ за неориентирани, или
        - _d+(u) = 0 ∧ d-(u) = 0_ за ориентирани графи.

- (Не непременно прост) *път* в неориентиран граф наричаме редицата _ui1, ej1, ui2, ej2, …, ej(k-1), uik_, за която _∀ejt = (v1, v2) ∈ E (v1 = uit ∧ v2 = ui(t+1))_.
- *Прост път* е *път* P, в който _∀n≠m uin≠uim_

- Цикъл в граф е не непременно прост път, в който _uik=ui1_.
- Прост цикъл е път, за който единствено първият и последният връх съвпадат: _∀n≠m (uin = uim → n=0 ∧ m=k)_

- В ориентиран граф пътищата ще наричаме *маршрути*, а циклите - *контури*.

Дефиниции за графите
--
- Под просто 'граф' се разбира неориентиран граф без примки.
    - В обикновен граф максималната степен на всеки връх е |V|-1: в противен случай върхът е свързан с всички върхове, тоест и със себе си ⇒ има примка.

- Граф G=(V,E) се нарича k-регулярен, ако всички върхове има степен k ≡ _∀u ∈ V d(u) = k_.

Лема за ръкостисканията
--
Сумата от степените на всички върхове в граф е два пъти броят на ребрата, защото всяко ребро изброява по една степен от върховете, с които е инцидентно:
_∑(∀u d(u)) = 2*m_

* Следствие: броят на върховете с нечетна степен е четно число.
    - Док.: сумата на степените е четна. Като извадим всички четни степени, остава четна сума от нечетни събираеми. Следователно техният брой е четен.

Теорема за броя на маршрутите в крайни ориентирани графи
--
Нека G=(V,E,f) е представен с матрица M. Тогава _(М^k)[ij] = #маршрути от i до j с дължина k_.

Ще докажем с индукция по дължината на маршрутите k.
1. База: k=1, матрицата вече показва по колко начина се стига от i до j.
2. Примемаме, че твърдението е вярно за k, тоест M^k ни показва колко пътя има от i до j с дължина k. Ще док., че M^(k+1) показва броя на пътищата с дължина k+1.
    - За да направим пътя по-дълъг с единица, ще направим една 'крачка' от i във всяка посока, и ще видим след тази крачка по колко начина се стига до j с k крачки.
    - Това ще ни покаже за всяка крачка от i броя на пътищата с дължина k+1.
    - За всички такива пътища просто събираме тези числа.
    1. ∀s ∈ V (M[is] е броят на начините за прекрачване от i до s. M^k[sj] = #{s-k->j}, т.е. броя пътища s→j с дължина k.)
    2. ⇒ _∀s ∈ V (#{i->s->j} = M[is] * M^k[sj])_ по п-па за умножението: М[is] начина за първата стъпка и М[sj] за останалите.
    3. Като приложим горното за всеки връх s получаваме |V| на брой 2 по 2 различни начина за достигане на j. Тогава по п-па на разбиването всички начини са _∑M[is]*M^k[sj]_
    4. По определение _М*М^k [ij] = ∑M[is]*M^k[sj]_, т.е. сме получили, че броят на пътищата с дължина k+1 от i до j се съдържа в матрицата _M*M^k = M^(k+1)_, с което индукционната стъпка е доказана.
